---
title: Kontakty
sidebar: false
---


# O nás

Jsme Ultimate Frisbee tým z Českých Budějovic. Hrajeme už přes 30 let, a během poslední dekády jsme se vypracovali na jeden z nejúspěšnějších týmů v České Republice a zároveň v Evropě! Každoročně sbíráme medailová umístění z národních soutěží a také se skvěle umisťujeme na finálovém turnaji evropských klubů.

## Ale co je hlavní?

Jsme parta kamarádů, kteří spolu rádi tráví čas i mimo Frisbee. Od nejrůznějších teambuildingů přes soustředění, oslavy, nebo prostě jen večerní grilování. Jakmile se k nám připojíš, jsi jedním z nás a už budeš napořád.

## Historie

Prvním průkopníkem ultimate frisbee v Českých Budějovicích byl náš zakladatel David Novák, řečený „Davídek“. Svou kariéru odstartoval v Praze při studiích na vysoké škole. Hrál v té době za Prague Devils, kteří tenkrát byli jedním z mála kvalitních klubů v ČR. Po studiích a návratu do Českých Budějovic v roce 1993 však Davídek nechtěl dát ultimate sbohem a rozhodl se, že založí vlastní tým. Hlavním zdrojem hráčů se v té době stali studenti, které Davídek oslovil přes svého bratra, a pod tehdejším názvem Hurricanes absolvovali své první tréninky a turnaje, ač neměli žádné zázemí. Brzy se však tým rozšířil, a po třech letech, v roce 1996, tým získal titul mistra ČR.

## Ocenění

Během naší existence jsme dosáhli mnoha úspěchů, mezi něž patří například:

* 8 titulů MČR v Mixed kategorii
* 8 titulů MČR v Women kategorii
* 7 titulů MČR v Open kategorii
