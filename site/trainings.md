---
title: Kontakty
sidebar: false
---


# Kam na trénink? 🥏

**Každý první čtvrtek v měsíci pořádáme otevřený trénink, kam tě srdečně zveme!** Bude pro tebe připraven program, naučíme tě házet, vysvětlíme pravidla a rovnou se u toho seznámíš s celým týmem. Nemusíš se stresovat, pokud jsi frisbee nikdy nehrál, nebo neumíš házet – máme nejlepší trenéry v republice, rádi se tě ujmou!

## Letní sezóna

<div class="container-map">
  <div class="text-map">
    <p>V úterý a čtvrtek trénujeme od 17:15 na stadionu na Sokolském ostrově (vstup je kovovou bránou z parkoviště u letní plovárny). Najdeš nás tam od března až do listopadu. Nezapomeň si zabalit kopačky (pokud je nemáš, na prvních pár tréninků – než se do frisbee zamiluješ – budou stačit i jakékoliv sportovní tenisky) a lahev na vodu.</p>
  </div>
  <div class="map">
    <iframe src="https://www.google.com/maps/embed?pb=!1m18!1m12!1m3!1d1129.710628003376!2d14.467802867789459!3d48.975863677358156!2m3!1f0!2f0!3f0!3m2!1i1024!2i768!4f13.1!3m3!1m2!1s0x47734fd1a9b86963%3A0xd116ff3f9a9d70b2!2zU29rb2xza8O9IG9zdHJvdiwgMzcwIDAxIMSMZXNrw6kgQnVkxJtqb3ZpY2UgMQ!5e0!3m2!1scs!2scz!4v1706308192294!5m2!1scs!2scz" width="100%" height="100%" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
  </div>
</div>

## A jak přes zimu?

Přes zimu trénink nekončí, jen se přesuneme dovnitř. Tréninky jsou rozdělené na speciální trénink pro nováčky a mírně pokročilé. Taky společně chodíme do posilovny, kde cvičíme podle na míru sestaveného plánu. Pokud se budeš chtít přidat, budeme jenom rádi.

<div class="container-map">
  <div class="text-map">
    <p>Tréninky v hale jsou opět úterý a čtvrtek v Sokolovně. Nováčkovské tréninky jsou potom každou středu. Časy se mění každý rok, takže jestli chceš mít jistotu, že dorazíš správně, prostě nám napiš. S sebou si vezmi boty do haly a pití.</p>
  </div>
  <div class="map">
    <iframe src="https://www.google.com/maps/embed?pb=!1m18!1m12!1m3!1d1011.1297409318025!2d14.468544761417482!3d48.975355926312034!2m3!1f0!2f0!3f0!3m2!1i1024!2i768!4f13.1!3m3!1m2!1s0x47734fd1b4146a19%3A0xb4a2e09a92a39368!2zU29rb2xvdm5hIMSMZXNrw6kgQnVkxJtqb3ZpY2U!5e0!3m2!1scs!2scz!4v1706309451172!5m2!1scs!2scz" width="100%" height="100%" style="border:0;" allowfullscreen="" loading="lazy" referrerpolicy="no-referrer-when-downgrade"></iframe>
  </div>
</div>

## A kolik za frisbee dám?

Roční poplatek se pohybuje okolo 4 000 Kč (studující mají slevu). Cena zahrnuje tréninky, soustředění a poplatky asociaci za hráče. Jako výbavu na trénink potřebuješ pouze kopačky, ze začátku postačí i tenisky. Disk ti půjčíme, než si budeš chtít pořídit vlastní. Pokud bys někdy chtěl/a jet na ligový turnaj, zaplatíš i s cestou okolo 500 Kč. Turnaje se konají po celé ČR, jedeme většinou už v pátek, vracíme se v neděli odpoledne či v podvečer.
